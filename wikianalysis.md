
Ensimmäinen konjugaatio on venäjässä ylivoimaisesti toista yleisempi. Asia on
intutiivisestikin selvä, mutta katsotaan kokeeksi vähän tilastoja wikisanakirjan
datan avulla[^wikilink]. 

[^wikilink]:Data on vapaasti käytettävissä ja ladattavissa [täältä](https://dumps.wikimedia.org/ruwiktionary).


<!--.*fold-begin -->



<!--.*fold-end -->

<!--
         1konj   2konj   poik nodata
ORIG     12659   4080     85  10483
NA       12790   4159     86  10272
ALLPREP  14411   5070    111   7715
ALLPREP2 16744   5782    122   4659
-->


Venäjän wikisanakirjan 5.10.2016 saatavilla olleessa versiossa on listattuna  
yhteensä 27307 verbiä. Näistä 22648 verbille on
määritetty  tai melko helposti määriteltävissä[^mitenmaar] konjugaatio. Wikisanakirja
käyttää verbitaivutuksen luokitteluun Zaliznjakin monimutkaisempaa luokittelua, jossa on
kaiken kaikkiaan 16 eri taivutusryhmää. Nämä on kuitenkin tässä kokeessa yhdistetty niin,
että vaihtoehtoina on ainoastaan ensimmäinen konjugaatio, toinen konjugaatio tai
poikkeuksellinen taivutus. Jos tarkastellaan verbejä, joille Wikisanakirjassa on edellä
kuvatulla tavalla määritettävissä konjugaatio, voidaan eri konjugaation yleisyyttä kuvata
seuraavasti:





<!--.*fold-begin -->


![Konjugaatioiden yleisyydet Wikisanakirjassa](figure/wikidata-1.svg)

<!--.*fold-end -->


Kuvio osoittaa, että ensimmäiseen konjugaatioon kuuluvien verbien määrä on huomattavan
suuri verrattuna toisen konjugaation verbeihin: tarkkaan ottaen 16744 
verbiä siinä missä toiseen konjugaatioon voidaan laskea 5782 verbiä
ja poikkeuksellisiin 122 verbiä. Tilastot eivät
varmasti poikkeusten osalta ole ehdottoman tarkkoja, mutta yhtä kaikki kokeilu antaa hyvän
vahvistuksen sille, että 1. konjugaation verbit todella ovat selkeässä enemmistössä.



[^mitenmaar]: Muokkasin dataa siten, että mikäli tiedoista puuttui konjugaatio juuri
tietylle verbille (esim. напариться) mutta konjugaatio löytyi verbin prefiksittömälle
(johtamattomalle) versiolle  (париться) tai postfiksittomalle versiolle, määriteltiin 
johdetun verbimuodon konjugaatioksi johtamattoman (tai postfiksittoman) verbin
konjugaatio. Prosessi ei ole virheetön, mutta vähentää määrittelemättömien tapausten
määrää merkittävästi. Tarkka kuvaus tehdystä analyysista saatavilla osoitteesta


# Toisen ja ensimmäisen konjugaation tunnistamisesta


<!--.*fold-begin -->




<!--.*fold-end -->


